

ישבתי בצל עם רגליים שלובות, גב ישר, יד ימין בתוך שמאל, קצה הלשון מעל השיניים, עיניים עצומות…

כשפקחתי עיניים ראיתי איש צעיר מתקרב אליי בהליכה מנומסת. הוא אמר שלום ושאל אם אני יכול לתאר לו מה אני עושה.

ביקשתי שישב, יצלוב את הרגליים החל מרגל ימין, יישר את הגב, ישים את יד הימין בתוך השמאל. כמו שאנו לבושים בתוך הגוף, ה׳ לבוש בתוך העולם, וימין שמייצג שפע עטוף בשמאל שמייצג כלי, בין היתר. סדר מרגיע את השכל. גב מיושר מונע שינה. גם אפשר לכרוע או לעמוד.

ביקשתי שישים את קצה הלשון מעל השיניים. התרגיל שאנו עושים מרחיב את התודעה על ידי הסרת הפרעות מיותרות. החזקת לשון מעל השיניים גם מזכירה שהכוונה צריכה להיות למעלה ומעבר, בין היתר.

ביקשתי שיעצום עיניים ויסתכל למעלה מעבר לאור.

ביקשתי שירפה את הגוף תוך כדי נשיפה ואת העיניים.

ואז ביקשתי שירגיש את האוויר ואת הרוח הקלה, ושה׳ הלבוש בתוך העולם חובק אותו באהבה ושעל ידי נשימה רגועה הוא יכול לתקשר ולהביע הודייה. עם הזמן אפשר להגיע לאיחוד. 

כשאנו מסיימים את התרגיל, טוב להביע הודייה.

תרגיל זה מאפשר להישאר בקשר עם ה׳ עד התרגיל הבא. עדיף בבוקר לפני תחילת היום ובסביבות השקיעה.

זה תרגיל בסיסי בדרך החיצונית שבה אנו שואפים לאיחוד עם ה׳ בתוך העולם. בדרך הפנימית אנו מוציאים את המבט פנימה לשכבות יותר ויותר עמוקות של התודעה עד שאנו מגיעים אל מהותנו. אך הדרך החיצונית קלה יותר ואפשר לשהות בה לאורך יום. הדרך הפנימית טובה כתרגיל קצוב.

הוא שאל ״ומה אם אני לא מאמין בה׳״

עניתי שרוגע מסיר את ההפרעות שמסתירות את המציאות ושבעבורו ה׳ יכול לייצג את מה שמעבר. הפניית המבט אל מעבר מקרבת את התודעה לאינסוף, למצב שבו הכל אפשרי.

ואיחלתי שה׳ יברך אותו במעשים טובים.

